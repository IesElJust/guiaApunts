
## 1. Web estàtica amb mkdocs

En aquest apartat ens centrarem a construir una lloc web estàtic utilitzant **mkdocs**. L'aspecte de la web vindrà determinat per plantilles o temes, que descriuen tant l'estructura de les diferents pàgines com l'aspecte visual. Continuem, per tant, amb la idea principal del curs, centrar-nos en el contingut i no tant en l'aspecte, que simplement el configurarem una vegada. En la unitat següent, ens centrarem en el tema Material per a Mkdocs, que ens oferirà un aspecte visual modern, atractiu, i sobretot ens aportarà una gran quantitat de funcionalitats addicionals.

Però centrant-nos en aquesta unitat, una vegada construït el nostre lloc, aprendrem a allotjar-lo a Aules i en un apartat posterior l'allotjarem en un repositori de github, per tal que estiga disponible de forma pública a través d'internet.

Abans de començar amb el desenvolupament de l'apartat, explicarem breument què és mkdocs.

### 1.1. Què és [mkdocs](https://www.mkdocs.org/)?

!!!note "mkdocs"
    Mkdocs és un generador de llocs web estàtics, pren com a entrada text escrit en markdown i utilitza dissenys predefinits per crear un lloc web estàtic. Podeu modificar l'aspecte del lloc, els enllaços, les dades que es mostren a la pàgina i moltes coses més.